> Versione sito: https://ugiss.org/contribuire/

UGISS è una community fatta da persone. Se vuoi contribuire, qui trovi cosa ci serve e come farlo nel modo più semplice possibile.

## Articoli

Cerchiamo contenuti **strettamente tecnici** (SQL Server e data platform in generale). Evitiamo articoli “work life”, motivazionali, di opinione o di attualità non tecnica.

A breve apriremo il repository per contribuire pubblicamente tramite **Pull Request**.  
Per ora, scrivete a: **info@ugiss.org**

### Come inviare un articolo (per ora)

- **Formato**: un *content bundle* per Hugo
- **Contenuti minimi**
  - titolo
  - abstract
  - nome autore
  - categoria (nel front matter YAML)

Esempio (front matter YAML):

~~~~yaml
---
title: "Titolo dell'articolo"
date: 2026-02-16
categories: ["Articoli"]
tags: ["Sql-Server", "Performance"]
author: "Nome Cognome"
summary: "Abstract breve (2-4 righe)."
---
~~~~

Regole di buon senso (sempre valide):
- contenuti originali, oppure citazioni/link con **attribuzione chiara** dell’autore;
- contributi **contestualizzati** (non “link lanciati” senza una riga di spiegazione).

### Tag

Usate **solo tag già esistenti**. Se pensate serva un tag nuovo, contattateci prima: non vogliamo tornare ad avere centinaia di tag poco utili.

### Pagina autore

Per creare o aggiornare la pagina autore servono:

- bio corta
- bio estesa
- foto
- account social (se desiderati)

## Eventi

Se vuoi dare una mano, scrivi a: **info@ugiss.org**

Puoi contribuire in vari modi:

- **Supporto logistico** per eventi in presenza (venue private, accoglienza, micro-logistica in loco)
- **Organizzare un evento in presenza**
  - è necessario essere pronti a gestire la maggior parte della logistica locale, perché non possiamo farlo centralmente
- **Organizzare un meetup**
  - anche solo una singola sessione online
- **Video tecnico**
  - pubblicazione di contenuti sui canali YouTube/Vimeo dello user group

## Codice di condotta

In breve: professionalità, rispetto, niente politica. Versione estesa: https://github.com/ugiss-org/docs/blob/main/CODE_OF_CONDUCT.md

## Prospettiva storica (link legacy)

Questa pagina esiste da molti anni e in origine descriveva il flusso di contribuzione quando UGISS era basata su WordPress (Project Nami). Con il rilancio del sito, le modalità operative sono state aggiornate e continueranno ad evolvere (in particolare l’apertura del flusso via GitHub e Pull Request).

## Contatti

Per proporre un contributo o chiedere come partecipare:

info@ugiss.org
